[
    
    {
        "paragraphs": [
            "唧(jī)唧复唧唧，木兰当户织。",
            "不闻机杼(zhù)声，惟闻女叹息。",
            "问女何所思，问女何所忆。",
            "女亦无所思，女亦无所忆。",
            "昨夜见军帖（tiě），可汗（kè hán）大点兵。",
            "军书十二卷，卷卷有爷名。",
            "阿爷无大儿，木兰无长兄。",
            "愿为(wèi)市鞍(ān)马，从此替爷征。",
            "东市买骏马，西市买鞍鞯（jiān），",
            "南市买辔（pèi）头，北市买长鞭。",
            "旦辞爷娘去，暮宿黄河边。",
            "不闻爷娘唤女声，但闻黄河流水鸣溅溅（jiān jiān）。",
            "旦辞黄河去，暮至黑山头。",
            "不闻爷娘唤女声，但闻燕山胡骑(jì)鸣啾啾(jiū jiū)。",
            "万里赴戎(róng)机，关山度若飞。",
            "朔（shuò)气传金柝（tuò），寒光照铁衣。",
            "将军百战死，壮士十年归。", 
            "归来见天子，天子坐明堂。",
            "策勋十二转，赏赐百千强(qiáng)。",
            "可汗问所欲，木兰不用尚书郎，",
            "愿驰千里足，送儿还故乡。",
            "爷娘闻女来，出郭相扶将（jiāng）；",
            "阿姊（zǐ）闻妹来，当户理红妆；",
            "小弟闻姊来，磨刀霍霍(huò huò）向猪羊。",
            "开我东阁门，坐我西阁床。",
            "脱我战时袍，著（zhuó)我旧时裳（cháng）。",
            "当窗理云鬓(bìn)，对镜帖(tiē)花黄。",
            "出门看火伴，火伴皆惊惶。",
            "同行十二年，不知木兰是女郎。　",
            "雄兔脚扑朔，雌兔眼迷离；",
            "双兔傍(bàng)地走，安能辨我是雄雌？"
        ],
        "author": "郭茂倩",
        "title": "木兰辞",
        "id":"0d714b46-64dd-4a2d-8b2a-e02741619520",
        "audio":"木兰辞_粤语.mp3"
    },
    {
        "paragraphs": [
            ""
        ],
        "author": "董宇辉",
        "title": "宇辉说杜甫",
        "id":"53ba4cc1-66f3-42d5-bb3e-b4b8185d5bf3",
        "audio":"杜甫_生平_董宇辉.mp3"
    },
    {
        "paragraphs": [
            "我家洗砚池头树，朵朵花开淡墨痕。",
            "不要人夸好颜色，只留清气满乾坤。"
        ],
        "author": "王冕",
        "title": "墨梅",
        "id":"f180cd86-d63b-41c5-9727-b3287e2322f0",
        "audio":"48 王冕《墨梅》.mp3"
    },
    {
        "paragraphs": [
            "六国破灭，非兵不利 ，战不善，弊在赂秦。赂秦而力亏，破灭之道也。或曰：六国互丧，率赂秦耶？曰：不赂者以赂者丧，盖失强援，不能独完。故曰：弊在赂秦也。",
            "秦以攻取之外，小则获邑，大则得城。较秦之所得，与战胜而得者，其实百倍；诸侯之所亡，与战败而亡者，其实亦百倍。则秦之所大欲，诸侯之所大患，固不在战矣。思厥先祖父，暴霜露，斩荆棘，以有尺寸之地。子孙视之不甚惜，举以予人，如弃草芥。今日割五城，明日割十城，然后得一夕安寝。起视四境，而秦兵又至矣。然则诸侯之地有限，暴秦之欲无厌，奉之弥繁，侵之愈急。故不战而强弱胜负已判矣。至于颠覆，理固宜然。古人云：“以地事秦，犹抱薪救火，薪不尽，火不灭。”此言得之。",
            "齐人未尝赂秦，终继五国迁灭，何哉？与嬴而不助五国也。五国既丧，齐亦不免矣。燕赵之君，始有远略，能守其土，义不赂秦。是故燕虽小国而后亡，斯用兵之效也。至丹以荆卿为计，始速祸焉。赵尝五战于秦，二败而三胜。后秦击赵者再，李牧连却之。洎牧以谗诛，邯郸为郡，惜其用武而不终也。且燕赵处秦革灭殆尽之际，可谓智力孤危，战败而亡，诚不得已。向使三国各爱其地，齐人勿附于秦，刺客不行，良将犹在，则胜负之数，存亡之理，当与秦相较，或未易量。",
            "呜呼！以赂秦之地封天下之谋臣，以事秦之心礼天下之奇才，并力西向，则吾恐秦人食之不得下咽也。悲夫！有如此之势，而为秦人积威之所劫，日削月割，以趋于亡。为国者无使为积威之所劫哉！",
            "夫六国与秦皆诸侯，其势弱于秦，而犹有可以不赂而胜之之势。苟以天下之大，下而从六国破亡之故事，是又在六国下矣。"
        ],
        "author": "苏洵",
        "title": "六国论",
        "id":"c7bf3e28-37fb-4bee-8054-0ccc5ccccb97"
    },
    {
        "paragraphs": [
            "我与旧事归于尽，来年依旧迎花开。",
            "今生君恩已还尽，来世不必再相逢。"
        ],
        "author": "欧阳修",
        "title": "无题",
        "id":"33e16743-30df-415b-bac6-8ef0ffb3a762"
    },
    {
        "paragraphs": [
            "大风起兮云飞扬，",
            "威加海内兮归故乡。",
            "安得猛士兮守四方！"
        ],
        "author": "刘邦",
        "title": "大风歌",
        "id":"7307f31b-8bba-49f0-83bd-40fce689f932",
        "audio":"01 刘邦《大风歌》.mp3"
    },
    {
        "paragraphs": [
            "辛苦遭逢起一经，干戈寥落四周星。",
            "山河破碎风飘絮，身世浮沉雨打萍。",
            "惶恐滩头说惶恐，零丁洋里叹零丁。",
            "人生自古谁无死，留取丹心照汗青。"
        ],
        "author": "文天祥",
        "title": "过零丁洋",
        "id":"0d0928c8-3961-4bce-ac16-577ccca8904f"
    },
    {
        "paragraphs": [
            "折花逢驿使，寄与陇头人。",
            "江南无所有，聊赠一枝春。"
        ],
        "author": "陆凯",
        "title": "赠范晔诗",
        "id":"d4343712-8ef5-4b30-905a-2867261c8fdb",
        "audio":"05 陆凯《赠范晔》.mp3"
    },
    {
        "rhythmic": "江城子", 
        "paragraphs": [
        "浣花溪上见卿卿，脸波明，黛眉轻。", 
        "绿云高绾，金族小蜻蜓。", 
        "好是问他来得么？和笑道：莫多情。"
        ], 
        "author": "张泌", 
        "title": "江城子",
        "id":"e9ed8603-ae6a-4b98-ac2b-16a6cead5347"
    }, 
    {
        "paragraphs": [
            "纷纷叶落霜红老，露寒未尽青青草。",
            "草上鸭鹅眠，东边月似弦。",
            "俗尘无处避，又向何方醉。",
            "来日不逢君，何如天上云。"
        ],
        "author": "吴灏",
        "title": "初冬访寂园丈不遇留赠",
        "id":"461d5147-7ac6-4656-b572-a9e76957cf28"
    },
    {
        "paragraphs": [
            "君不见会稽山阴卖花叟，卖花得钱即买酒。",
            "东方日出照紫陌，此叟已作醉乡客。",
            "破屋含星席作门，湿萤生灶花满园。",
            "五更风颠雨声恶，不忧屋倒忧花落。",
            "卖花叟，但愿四海无尘沙，有人卖酒仍卖花。"
        ],
        "author": "刘基",
        "title": "题陆放翁卖花叟诗后",
        "id":"47cdf2a1-6e7f-4fdb-8ab9-523442f9a1d8"
    },
    {
        "rhythmic": "浪淘沙令",
        "paragraphs": [
            "帘外雨潺潺，春意阑珊。",
            "罗衾不耐五更寒。",
            "梦里不知身是客，一晌贪欢。",
            "独自莫凭栏，无限江山。",
            "别时容易见时难。",
            "流水落花春去也，天上人间"
        ],
        "author": "李煜",
        "title": "浪淘沙令·帘外雨潺潺",
        "id":"1827c97b-3d64-4e0c-b073-a7b4c1767cd4"
    },
    {
        "id":"dcb5d5df-7a1d-4a36-ab98-a8168aae0c36",
        "title": "卜算子·咏梅",
        "author": "毛泽东",
        "paragraphs": [
            "风雨送春归，飞雪迎春到。",
            "已是悬崖百丈冰，犹有花枝俏。",
            "俏也不争春，只把春来报。",
            "待到山花烂漫时，她在丛中笑。"
        ],
        "audio":"65 毛泽东《卜算子·咏梅》.mp3"
    },
    {
        "id":"7afa104d-e493-4764-8fc1-53c531c46de7",
        "title": "七律·长征",
        "author": "毛泽东",
        "paragraphs": [
            "红军不怕远征难，万水千山只等闲。",
            "五岭逶迤腾细浪，乌蒙磅礴走泥丸。",
            "金沙水拍云崖暖，大渡桥横铁索寒。",
            "更喜岷山千里雪，三军过后尽开颜。"
        ],
        "audio":"毛泽东《七律·长征》.mp3"
    },
    {
        "id":"dfdcfe51-132d-46d2-b090-a8899d8fed06",
        "title": "忆秦娥·娄山关",
        "author": "毛泽东",
        "paragraphs": [
            "西风烈，长空雁叫霜晨月。",
            "霜晨月，马蹄声碎，喇叭声咽。",
            "雄关漫道真如铁，而今迈步从头越。",
            "从头越，苍山如海，残阳如血。"
        ]
    },
    {
        "id":"00201261-1578-46fb-a58a-f182486f81a6",
        "title": "七律·人民解放军占领南京",
        "author": "毛泽东",
        "paragraphs": [
            "钟山风雨起苍黄，百万雄师过大江。",
            "虎踞龙盘今胜昔，天翻地覆慨而慷。",
            "宜将剩勇追穷寇，不可沽名学霸王。",
            "天若有情天亦老，人间正道是沧桑。"
        ],
        "audio":"毛泽东《七律·人民解放军占领南京》.mp3"
    },
    {
        "id":"f328d3e4-4c2a-4572-89bc-e1c310a30ecf",
        "title": "清平乐·会昌",
        "author": "毛泽东",
        "paragraphs": [
            "东方欲晓，莫道君行早。",
            "踏遍青山人未老，风景这边独好。",
            "会昌城外高峰，颠连直接东溟。",
            "战士指看南粤，更加郁郁葱葱。"
        ]
    },
    {
        "id":"655b685e-7963-43a9-b562-0b02bebd41e2",
        "title": "沁园春·长沙",
        "author": "毛泽东",
        "paragraphs": [
            "独立寒秋，湘江北去，橘子洲头。",
            "看万山红遍，层林尽染；漫江碧透，百舸争流。",
            "鹰击长空，鱼翔浅底，万类霜天竞自由。",
            "怅寥廓，问苍茫大地，谁主沉浮？",
            "携来百侣曾游，忆往昔峥嵘岁月稠。",
            "恰同学少年，风华正茂；",
            "书生意气，挥斥方遒。",
            "指点江山，激扬文字，粪土当年万户侯。",
            "曾记否，到中流击水，浪遏飞舟？"
        ]
    },
    {
        "id":"27d0c408-4f19-4298-a619-20150ff5dd73",
        "title": "浪淘沙·北戴河",
        "author": "毛泽东",
        "paragraphs": [
            "大雨落幽燕，",
            "白浪滔天，",
            "秦皇岛外打鱼船。",
            "一片汪洋都不见，",
            "知向谁边？",
            "往事越千年，",
            "魏武挥鞭，",
            "东临碣石有遗篇。",
            "萧瑟秋风今又是，",
            "换了人间。"
        ]
    },
    {
        "id":"b6b510f1-3ed5-469f-b737-f236d9aa883e",
        "title": "沁园春·雪",
        "author": "毛泽东",
        "paragraphs": [
            "北国风光，千里冰封，万里雪飘。",
            "望长城内外，惟余莽莽；大河上下，顿失滔滔。",
            "山舞银蛇，原驰蜡象，欲与天公试比高。",
            "须晴日，看红装素裹，分外妖娆。",
            "江山如此多娇，引无数英雄竞折腰。",
            "惜秦皇汉武，略输文采；唐宗宋祖，稍逊风骚。",
            "一代天骄，成吉思汗，只识弯弓射大雕。",
            "俱往矣，数风流人物，还看今朝。"
        ]
    },
    {
        "id":"9a87dbee-55d5-4472-a53c-eba115e96eda",
        "title": "满江红·和郭沫若同志",
        "author": "毛泽东",
        "paragraphs": [
            "小小寰球，有几个苍蝇碰壁。",
            "嗡嗡叫，几声凄厉，几声抽泣。",
            "蚂蚁缘槐夸大国，蚍蜉撼树谈何易。",
            "正西风落叶下长安，飞鸣镝。",
            "多少事，从来急；",
            "天地转，光阴迫。",
            "一万年太久，只争朝夕。",
            "四海翻腾云水怒，五洲震荡风雷激。",
            "要扫除一切害人虫，全无敌。"
        ]
    },
    {
        "id":"6089bcb6-8735-4b40-ae4b-ada9050b7937",
        "title": "七古·残句",
        "author": "毛泽东",
        "paragraphs": [
            "自信人生二百年，会当水击三千里"
        ]
    },
    {
        "id":"382fc771-45db-4077-be67-081faf3d2050",
        "title": "葬花吟",
        "author": "曹雪芹",
        "paragraphs": [
            "花谢花飞花满天，红消香断有谁怜？",
            "游丝软系飘春榭，落絮轻沾扑绣帘。",
            "帘中女儿惜春莫，愁绪满怀无处诉。",
            "手把花锄出绣帘，忍踏落花来复去？",
            "柳丝榆荚自芳菲，不管桃飘与柳飞。",
            "桃李明年能再发，明岁闺中知有谁？",
            "三月香巢已垒成，梁间燕子太无情！",
            "明年花发虽可啄，却不道人去梁空巢也倾。",
            "一年三百六十日，风刀霜剑严相逼。",
            "明媚鲜妍能几时？一朝漂泊难寻觅。",
            "花开易见落难寻，阶前闷杀葬花人。",
            "独把香锄泪暗洒，洒上花枝见血痕。",
            "杜鹃无语正黄昏，荷锄归去掩重门。",
            "青灯照壁人初睡，冷雨敲窗被未温。",
            "怪奴底事倍伤神？半为怜春半恼春。",
            "怜春忽至恼忽去，至又无言去不闻。",
            "昨宵庭外悲歌发，知是花魂与鸟魂。",
            "花魂鸟魂总难留，鸟自无言花自羞。",
            "愿奴胁下生双翼，随花飞落天尽头。",
            "天尽头，何处有香丘？",
            "未若锦囊收艳骨，一抔冷土掩风流。",
            "质本洁来还洁去，强于污淖陷渠沟。",
            "尔今死去奴收葬，未卜奴身何日亡？",
            "奴今葬花人笑痴，他年葬奴知是谁？",
            "试看春残花渐落，便是红颜老死时！",
            "一朝春尽红颜老，花落人亡两不知。"
        ]
    },
    {
        "id":"1e9a7621-e1b5-49ca-8629-f969f69a22b2",
        "title": "明日诗",
        "author": "钱福",
        "paragraphs": [
            "明日复明日，明日何其多。",
            "我生待明日，万事成蹉跎。",
            "世人苦被明日累，春去秋来老将至。",
            "朝看水东流，暮看日西坠。",
            "百年明日能几何？请君听我明日歌。",
            "明日复明日，明日何其多！",
            "日日待明日，万事成蹉跎。",
            "世人皆被明日累，明日无穷老将至。",
            "晨昏滚滚水东流，今古悠悠日西坠。",
            "百年明日能几何？请君听我明日歌。"
        ]
    },
    {
        "id":"aa4e1f0c-ffaa-491a-9772-46fba3690cf6",
        "title": "杂诗",
        "author": "陶渊明",
        "paragraphs": [
            "人生无根蒂，飘如陌上尘。",
            "分散逐风转，此已非常身。",
            "落地为兄弟，何必骨肉亲！",
            "得欢当作乐，斗酒聚比邻。",
            "盛年不重来，一日难再晨。",
            "及时当勉励，岁月不待人。"
        ]
    },
    {
        "id":"a5ff951c-9358-4cdb-8ec1-a42798ca0870",
        "title": "归园田居",
        "author": "陶渊明",
        "paragraphs": [
            "种豆南山下，草盛豆苗稀。",
            "晨兴理荒秽，带月荷锄归。",
            "道狭草木长，夕露沾我衣。",
            "衣沾不足惜，但使愿无违。"
        ],
        "audio":"04 陶渊明《归园田居》.mp3"
    },
    {
        "id":"68fa60e9-54a6-4c1e-a050-9d703a69ae78",
        "title": "饮酒 其五",
        "author": "陶渊明",
        "paragraphs": [
            "结庐在人境，而无车马喧。",
            "问君何能尔？心远地自偏。",
            "采菊东篱下，悠然见南山。",
            "山气日夕佳，飞鸟相与还。",
            "此中有真意，欲辨已忘言。"
        ],
        "tags":["减压"],
        "audio":"41 陶渊明《饮酒》.mp3"
    },
    {
        "id":"0985901d-c554-402b-8334-8b8b4c6c86f2",
        "title": "桃花庵歌",
        "author": "唐寅",
        "paragraphs": [
            "桃花坞里桃花庵，桃花庵里桃花仙。",
            "桃花仙人种桃树，又摘桃花卖酒钱。",
            "酒醒只在花前坐，酒醉还来花下眠。",
            "半醒半醉日复日，花落花开年复年。",
            "但愿老死花酒间，不愿鞠躬车马前。",
            "车尘马足富者趣，酒盏花枝贫者缘。",
            "若将富贵比贫贱，一在平地一在天。",
            "若将贫贱比车马，他得驱驰我得闲。",
            "别人笑我太疯癫，我笑他人看不穿。",
            "不见五陵豪杰墓，无花无酒锄作田。"
        ]
    },
    {
        "id":"4aae3640-a80c-4ad1-8a2e-bfa7a0c06606",
        "title": "临终诗",
        "author": "唐寅",
        "paragraphs": [
            "生在阳间有散场，死归地府又何妨",
            "阳间地府俱相似，只当漂流在异乡"
        ]
    },
    {
        "id":"b6a03e17-72de-4fac-8eaa-9da5c3fcc277",
        "title": "垓下歌",
        "author": "项羽",
        "paragraphs": [
            "力拔山兮气盖世，时不利兮骓不逝",
            "骓不逝兮可奈何，虞兮虞兮奈若何"
        ],
        "audio":"02 项羽《垓下歌》.mp3"
    },
    {
        "id":"2e36ac8f-c043-4b10-9e13-bcadd3d22910",
        "title": "狱中题壁",
        "author": "谭嗣同",
        "paragraphs": [
            "望门投止思张俭，忍死须臾待杜根",
            "我自横刀向天笑，去留肝胆两昆仑"
        ]
    },
    {
        "id":"3c74ba69-6bb1-4f0e-ae82-e94e9fe54260",
        "title": "出老",
        "author": "林则徐",
        "paragraphs": [
            "海到尽头天作岸，山登绝顶我为峰。",
            "如日东山能再起，大鹏展翅恨天低。"
        ]
    },
    {
        "id":"47cc7adc-a819-4fac-b0c6-5e3a589c4c27",
        "title": "竹石",
        "author": "郑燮",
        "paragraphs": [
            "咬定青山不放松，立根原在破岩中。",
            "千磨万击还坚劲，任尔东西南北风。"
        ]
    },
    {
        "id":"c01d1ca2-74e7-4314-af2f-2d0fd54668da",
        "title": "蝶恋花",
        "author": "王国维",
        "paragraphs": [
            "阅尽天涯离别苦，不道归来，零落花如许",
            "花底相看无一语，绿窗春与天俱莫。",
            "待把相思灯下诉，一缕新欢，旧恨千千缕。",
            "最是人间留不住，朱颜辞镜花辞树。"
        ]
    },
    {
        "id":"cfbae213-8f93-4913-b331-bdd872a0b86e",
        "title": "洛神赋",
        "author": "曹植",
        "paragraphs": [
            "黄初三年，余朝京师，还济洛川。古人有言，斯水之神，名曰宓妃。感宋玉对楚王神女之事，遂作斯赋。其词曰：",

            "余从京域，言归东藩。背伊阙，越轘辕，经通谷，陵景山。日既西倾，车殆马烦。尔乃税驾乎蘅皋，秣驷乎芝田，容与乎阳林，流眄乎洛川。于是精移神骇，忽焉思散，俯则未察，仰以殊观，睹一丽人，于岩之畔。乃援御者而告之曰： “尔有觌于彼者乎?彼何人斯，若此之艳也!”御者对曰： “臣闻河洛之神，名曰宓妃，然则君王之所见也，无乃是乎?其状若何?臣愿闻之。”",
            
            "余告之曰： 其形也，翩若惊鸿，婉若游龙，荣曜秋菊，华茂春松。仿佛兮若轻云之蔽月，飘飖兮若流风之回雪。远而望之，皎若太阳升朝霞;迫而察之，灼若芙蕖出渌波。秾纤得衷，修短合度。肩若削成，腰如约素。延颈秀项，皓质呈露。芳泽无加，铅华弗御。云髻峨峨，修眉联娟。丹唇外朗，皓齿内鲜。明眸善睐，靥辅承权。瑰姿艳逸，仪静体闲。柔情绰态，媚于语言。奇服旷世，骨象应图。披罗衣之璀粲兮，珥瑶碧之华琚。戴金翠之首饰，缀明珠以耀躯。践远游之文履，曳雾绡之轻裾。微幽兰之芳蔼兮，步踟蹰于山隅。",
            
            "于是忽焉纵体，以遨以嬉。左倚采旄，右荫桂旗。攘皓腕于神浒兮，采湍濑之玄芝。余情悦其淑美兮，心振荡而不怡。无良媒以接欢兮，托微波而通辞。愿诚素之先达兮，解玉佩以要之。嗟佳人之信修兮，羌习礼而明诗。抗琼珶以和予兮，指潜渊而为期。执眷眷之款实兮，惧斯灵之我欺。感交甫之弃言兮，怅犹豫而狐疑。收和颜而静志兮，申礼防以自持。",
            
            "于是洛灵感焉，徙倚彷徨。神光离合，乍阴乍阳。竦轻躯以鹤立，若将飞而未翔。践椒涂之郁烈，步蘅薄而流芳。超长吟以永慕兮，声哀厉而弥长。",
            
            "尔乃众灵杂遝，命俦啸侣。或戏清流，或翔神渚，或采明珠，或拾翠羽。从南湘之二妃，携汉滨之游女。叹匏瓜之无匹兮，咏牵牛之独处。扬轻袿之猗靡兮，翳修袖以延伫。体迅飞凫，飘忽若神。陵波微步，罗袜生尘。动无常则，若危若安。进止难期，若往若还。转眄流精，光润玉颜。含辞未吐，气若幽兰。华容婀娜，令我忘餐。",
            
            "于是屏翳收风，川后静波，冯夷鸣鼓，女娲清歌。腾文鱼以警乘，鸣玉鸾以偕逝 。六龙俨其齐首，载云车之容裔 。鲸鲵踊而夹毂，水禽翔而为卫 。于是越北沚，过南冈，纡素领，回清阳 。动朱唇以徐言，陈交接之大纲。恨人神之道殊兮，怨盛年之莫当。抗罗袂以掩涕兮，泪流襟之浪浪。悼良会之永绝兮，哀一逝而异乡。无微情以效爱兮，献江南之明珰。虽潜处于太阴，长寄心于君王。忽不悟其所舍，怅神宵而蔽光。",
            
            "于是背下陵高，足往神留。遗情想像，顾望怀愁。冀灵体之复形，御轻舟而上溯。浮长川而忘反，思绵绵而增慕。夜耿耿而不寐。沾繁霜而至曙。命仆夫而就驾，吾将归乎东路。揽騑辔以抗策，怅盘桓而不能去。"
        ]
    },
    {
        "id":"2bf5dcac-9dfe-4317-a7e2-bd7791173849",
        "audio":"04 曹植《七步诗》.mp3",
        "title": "七步诗",
        "author": "曹植",
        "paragraphs": [
            "煮豆持作羹，漉菽以为汁。",
            "萁在釜下燃，豆在釜中泣。",
            "本自同根生，相煎何太急？"
        ]
    },
    {
        "id":"94a38052-ee80-4d07-80fc-c47c1c0d89de",
        "title": "燕歌行二首·其一",
        "author": "曹丕",
        "paragraphs": [
            "秋风萧瑟天气凉，草木摇落露为霜。",
            "群燕辞归鹄南翔，念君客游思断肠。",
            "慊慊思归恋故乡，君为淹留寄他方。",
            "贱妾茕茕守空房，忧来思君不敢忘，",
            "不觉泪下沾衣裳。",
            "援琴鸣弦发清商，短歌微吟不能长。",
            "明月皎皎照我床，星汉西流夜未央。",
            "牵牛织女遥相望，尔独何辜限河梁。"
        ]
    },
    {
        "id":"dbe7af5b-f3bb-4a16-9ab4-c3ca172aeec8",
        "audio":"54 卢钺《雪梅》.mp3",
        "title": "雪梅",
        "author": "卢梅坡",
        "paragraphs": [
            "梅雪争春未肯降，骚人阁笔费评章。",
            "梅须逊雪三分白，雪却输梅一段香。"
        ],
        "tags":[
            "梅花"
        ]
    },
    {
        "id":"7b71faf8-27fc-41e4-9557-a8b8fac630ce",
        "title": "己亥杂诗",
        "author": "龚自珍",
        "paragraphs": [
            "浩荡离愁白日斜，吟鞭东指即天涯。",
            "落红不是无情物，化作春泥更护花。"
        ],
        "tags":[
            "春"
        ],
        "audio":"龚自珍《已亥杂诗》.mp3"
    }

   
]